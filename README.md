# ✓beHere
Projekto „✓beHere“ tikslas ir idėja yra sukurti techninę ir programinę įrangą, skirtą automatizuoti darbuotojų įėjimo laiko fiksavimo procesus. Darbdavys arba bet kuris kitas atsakingas asmuo už darbuotojų išdirbtas valandas, galės lengvai, suprantamai ir paprastai pažiūrėti kada ir koks darbuotojas atėjo į darbovietę. Kiekvienas darbuotojas turės  asmeninę kortelę/žetoną/apyrankę, kurią nuskenavęs įregistruos savo atėjimo laiką. RFID skaitytuvo pagalba fiksuojamas kortelės/žetono/apyrankės skenavimas, identifikuojamas kortelės ID, kortelės savininkas, taip pat fiksuojamas laikas. Techninės įrangos ekrane rodoma informacija :  laikas, asmens nuskenavusio kortelę vardas. Galima modifikuoti laiką, tačiau tik žinant PIN kodą. Surenkami duomenys saugomi SD kortelėje, taip pat siunčiami lokaliu WiFi ryšiu. Programinė įranga yra įdiegta vadovo kompiuteryje, kuris taip pat prisijungęs prie to paties WiFi tinklo. Programinė įranga nuskaito duomenis, juos apdoroja ir išveda norimus rezultatus, tokius kaip : einamos dienos, savaitės arba mėnesio darbuotjų atėjimo laikus, arba galima pasirinkti konkrečios dienos arba konretaus darbuotojo atėjimo laikus.
